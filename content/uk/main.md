## Вступ

У наш час програмне забезпечення зазвичай поставляється у вигляді сервісів, що називаються *веб-застосунки* (web-apps) або *software-as-a-service* (SaaS). Застосунок дванадцяти факторів — це методологія для створення SaaS-застосунків, які:

* Використовують **декларативний** формат для автоматизації встановлення та налаштування, що зводить до мінімуму витрати часу і коштів для нових розробників, що приєднуються до проекту;
* Мають **угоду** з операційною системою, пропонуючи **максимальну переносимість** між середовищами виконання;
* Придатні для **розгортання** на сучасних **хмарних платформах**, що усуває необхідність у серверах та їх системному адмініструванні;
* **Мінімізують різницю** між середовищем розробки і production середовищем, що дозволяє **безперервне розгортання** (continuous deployment) для забезпечення максимальної спритності розробки (agility);
* Можуть **масштабуватися** без значних змін в інструментах, архітектурі і практиці розробки.

Методологію дванадцяти факторів можна використати для застосунків, що написані будь-якою мовою програмування та використовують будь-яку комбінацію із сторонніх служб (бази даних, черги, кеш-пам'ять тощо).

## Передумови

Люди, що працювали над цим документом, брали безпосередню участь в розробці і розгортанні сотень застосунків, і мимоволі стали свідками розвитку, експлуатації та масштабування сотень тисяч застосунків під час нашої роботи над платформою [Heroku](http://www.heroku.com/).

В цьому документі узагальнюється весь наш досвід використання і спостереження за найрізноманітнішими SaaS-застосунками "в&nbsp;дикій&nbsp;природі". Документ об'єднує ідеальні практики розробки застосунків, особлива увага приділяється динаміці органічного росту застосунку з плином часу, взаємодії між розробниками, які працюють над кодом застосунку, та [уникненню витрат при ерозії програмного забезпечення](http://blog.heroku.com/archives/2011/6/28/the_new_heroku_4_erosion_resistance_explicit_contracts/).

Наша мета полягає в тому, щоб підвищити обізнаність про деякі системні проблеми, які ми бачили в практиці розробки сучасних застосунків, а також в тому, щоб сформулювати спільні загальні поняття для обговорення цих проблем, і запропонувати набір загальних концептуальних рішень цих проблем з супутньою термінологією. Формат навіяний книгами Мартіна Фаулера (Martin Fowler) *[Patterns of Enterprise Application Architecture](https://books.google.com/books/about/Patterns_of_enterprise_application_archi.html?id=FyWZt5DdvFkC)* та *[Refactoring](https://books.google.com/books/about/Refactoring.html?id=1MsETFPD3I0C)*.

## Кому слід читати цей документ?

Розробникам, які створюють SaaS-застосунки. Ops-інженерам, які виконують розгортання і керування такими застосунками.
