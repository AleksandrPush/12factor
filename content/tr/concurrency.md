## VIII. Eş Zamanlılık
### İşlem modeli yardımıyla dağıtıklaştırma

Herhangi bir bilgisayar programı bir kere çalıştığı zaman bir veya daha fazla işlem tarafından temsil edilir. Web uygulamaları çeşitli işlem çalıştırma formlarına sahiptir. Örneğin, PHP işlemleri Apache'nin alt işlemi olarak çalışır, ve istek hacmine göre ihtiyaç duyuldukça başlatılır. Java işlemleri karşıt yaklaşımı benimser; JVM, başlangıçta büyük miktarda sistem kaynağı (CPU ve bellek) ayıran büyük bir işlemi başlatır, ve eşzamanlılık iş parçacıkları (İng. threads) aracılığıyla dahili olarak yönetilir. Her iki durumda, çalışan işlemler, uygulamanın geliştiricilerine minimum düzeyde görünürdür.

![Ölçek, çalışan işlemler olarak ifade edilir, iş yükü çeşitliliği ise işlem tipi olarak tanımlanır.](/images/process-types.png)

**On iki faktör uygulamasında, işlemler birinci sınıf üyelerdir.** On iki faktör uygulamasındaki işlemler arkaplan servis programları çalıştırmak için olan [unix işlem modeli](https://adam.herokuapp.com/past/2011/5/9/applying_the_unix_process_model_to_web_apps/)nden güçlü ipuçları alır. Bu modeli kullanarak geliştirici, uygulamasının her iş tipini bir *işlem tipine* atayarak, farklı iş yüklerini kontrol etmek için uygulamasını planlayabilir. Örneğin, HTTP istekleri web işlemleri tarafından işlenir ve uzun çalışan arkaplan görevleri, işçi işlemler tarafından işlenir.

Bu, çalışma zamanı (İng. runtime) içindeki iş parçacıkları veya [EventMachine](https://github.com/eventmachine/eventmachine), [Twisted](http://twistedmatrix.com/trac/) ve [Node.js](http://nodejs.org/) gibi araçlarda bulunan asenkron/olay-bazlı model gibi, işlemlerin kendi çok-kanallılığını hariç tutmaz. Fakat bir sanal makinanın dikey ölçekte büyümesinin bir sınırı vardır. Bu yüzden uygulama aynı zamanda birden fazla fiziksel makinede çalışan çoklu işlemleri içerebilmelidir.

Bu işlem modeli, konu ölçeklendirmeye geldiğinde gerçekten farkını ortaya koyar. Paylaşımsız, yatay olarak bölümlenebilir bir doğası olan on iki faktör uygulama işlemleri, daha fazla eş zamanlılık eklemenin kolay ve güvenilir bir iş olduğu anlamına gelir. İşlem tipleri dizisi ve her bir tipin işlem sayısı *işlem formasyonu* olarak bilinir.

On iki faktör uygulama işlemleri [asla arkaplan işlemleri başlatmamalı](http://dustin.github.com/2010/02/28/running-processes.html) ya da PID dosyaları yazmamalıdır. Bunun yerine, [çıktı akışlarını](./logs) kontrol etmek, çökmüş işlemlere cevap vermek, kullanıcı sebepli tekrar başlatma ve kapatmaları işlemek için işletim sistemlerinin işlem yöneticisine ([systemd](https://www.freedesktop.org/wiki/Software/systemd/) gibi bulut platformunda yayınlanmış işlem yöneticisi veya geliştirme sırasında [Foreman](http://blog.daviddollar.org/2011/05/06/introducing-foreman.html)'e benzer araçlar) dayanır.
